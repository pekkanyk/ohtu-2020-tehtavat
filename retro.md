Start, Stop, Continue, More of, Less of Wheel -tekniikassa piirretään taululle ympyrä,
joka jaetaan viiteen sektoriin. Sektorit nimetään tekniikan nimen mukaisiksi alueiksi. 
Start - millaisia toimia tulisi aloittaa, Stop - millaisten toimien tekeminen tulisi lopettaa, 
Continue - minkä tekemistä tulisi jatkaa, More of - mitä tulisi lisätä, Less of - mitä tulisi tehdä vähemmän.
Tiimi keskustelee sprintistä ja sijoittaa keskustelussa esiin tulleita asioita sopiviin sektoreihin.

Glad, Sad, Mad -tekniikassa tiimi kokoaa palaverin aluksi pienille lapuille, esim. muistilaput, 
asoita jotka heille on noussut mieleen edellisen sprintin aikana. Muistilapuille kirjataan tiimistä / sprintistä
asoita jotka ovat heidän mielestään menneet hyvin tai huonosti. Lisäksi voidaan kirjata asoita jotka hiertävät
laajemmalti, kuin vain tiimin osalta. 
Muistilaput kootaan taululle sarakkeisiin Glad (positiivinen), Sad (negatiivinen), Mad (negatiivinen).
Mad-sarakkeeseen sijoitetaan usein huomioita, jotka eivät johdu tiimistä itsestään ja voivat olla näennäisesti
aivan eri asiaan liittyviä huolia, mutta jotka vaikuttavat kuitenkin työskentelyyn. Esimerkkinä tälläisestä asiasta
on vaikkapa parkkipaikkojen vähyys.
Huomiot ryhmitellään ryhmiksi siten, että samaa tarkoittavat huomiot muodostavat yhden ryhmän.
Tiimi äänestää huomioista, joista palaverin aikana keskustellaan.